---
title: "Infostud 3.0"
publishedAt: "2024-09-19"
summary: "Servizio che permette di interfacciare gli studenti, i docenti e il personale di segreteria dell'Università La Sapienza con il proprio registro elettronico."
images:
  - "/images/projects/project-01/infostud_3_home.png"
  - "/images/projects/project-01/infostud_3_login.png"
  - "/images/projects/project-01/infostud_3_reg_studenti.png"
  - "/images/projects/project-01/infostud_3_reg_docenti.png"
  - "/images/projects/project-01/infostud_3_statistiche.png"

team:
  - name: "Giuseppe Marchio"
    role: "Ingegnere Informatico"
    avatar: "/images/avatar.jpg"
    linkedIn: "https://www.linkedin.com/in/giuseppe-marchio/"
  - name: "Riccardo Mantegazza"
    role: "Ingegnere Informatico"
    avatar: "/images/projects/project-01/mantegazza_riccardo.jpg"
---

## Progetto realizzato da Giuseppe Marchio e Riccardo Mantegazza

InfoStud 3.0 è l’evoluzione del sistema InfoStud 2.0 attualmente in uso presso l’Università degli Studi di Roma “La Sapienza” per la gestione del registro accademico da parte di studenti, docenti e personale di segreteria. Attualmente, per accedere ai servizi accademici, gli studenti devono utilizzare la piattaforma InfoStud 2.0, mentre i docenti accedono a InfoStud. 

L’obiettivo del progetto è unificare le due piattaforme in un’unica applicazione web moderna, intuitiva e completa. InfoStud 3.0 non solo offre molte funzionalità già presenti nei sistemi esistenti, ma introduce nuovi strumenti per migliorare l’esperienza utente, come la condivisione del materiale didattico da parte dei docenti, la ricezione delle e-mail per qualsiasi aggiornamento riguardante l’esito degli esami o cambio della password, le comunicazioni interne e una gestione centralizzata e uniforme dei corsi e degli appelli.

Il progetto ha inoltre previsto lo sviluppo di funzionalità avanzate come l’approvazione degli utenti da parte della segreteria, la gestione dei corsi da parte dei docenti, la visualizzazione personalizzata delle dashboard per ciascun ruolo e la creazione di appelli con gestione delle iscrizioni, degli esiti e della chiusura del verbale d’esame. 

Il progetto include un confronto tra le soluzioni adottate e le limitazioni riscontrate nei sistemi attualmente in uso, mettendo in evidenza come l’integrazione proposta possa razionalizzare i processi istituzionali universitari e rendere la comunicazione tra studenti, docenti e segreteria più efficace e semplice.

Infine, si propone anche di offrire un contributo concreto al miglioramento dei sistemi informativi universitari, attraverso un modello integrato e scalabile che potrebbe essere esteso ad altri contesti accademici. L’analisi e lo sviluppo di InfoStud 3.0 mirano a dimostrare come un approccio orientato all’utente e supportato da tecnologie moderne possa migliorare sensibilmente l’efficienza e la qualità dell’esperienza accademica per tutte le figure coinvolte.
